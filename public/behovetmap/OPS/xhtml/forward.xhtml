<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xml:lang="sv" xmlns="http://www.w3.org/1999/xhtml">
<head>
<title>Förord</title>
<link rel="stylesheet" type="text/css" href="../styles/stylesheet.css"/>
</head>
<body>
<p class="noindent">&#160;</p>
<h2 class="h2b"><a id="for"></a><a id="page_5"></a><i>Förord</i></h2>
<p class="noindent">&#160;</p>
<p class="noindent">Miljön har länge varit föremål för debatt och miljöfrågor är idag en självklar del av all verksamhet i samhället. Uppmärksamheten är dock på väg att flyttas från de lokala till de globala miljöproblemen. Oron har också ökat vad gäller tillgången på lätt åtkomliga naturresurser (till exempel olja) som numera utgör en grund för vår globala civilisation. Denna aspekt är mycket allvarlig, särskilt med tanke på att många människor i världen ännu lever på en oacceptabelt låg materiell levnadsnivå. På senare tid har den offentliga debatten främst handlat om huruvida klimatet håller på att förändras och om vilka globala konsekvenser detta kan få. Hur möter man alla dessa utmaningar? Var ligger ansvaret?</p>
<p class="indent">Om detta handlar denna bok. Dess syfte är att bidra till ett offentligt samtal om klimat-, miljö-, resurs- och framtidsfrågor bland medborgare och inom organisationer genom att presentera en lågmäld och resonerande framställning av problem och möjligheter. Vår ursprungliga idé var att peka på nödvändigheten av att kombinera insatser inom fyra olika områden för att möta de problem som avtecknar sig mot framtidshorisonten. Vi behöver ny teknik, ny livsstil, ny politik och ny etik. Under arbetets gång har vi dock blivit övertygade om att det också krävs en ny verklighetsuppfattning. Vad det innebär kommer att vi att argumentera för i bokens sjunde kapitel.</p>
<p class="noindent"><a id="page_6"></a>Under arbetet med boken har vi fått värdefull och konstruktiv kritik av ett antal personer. Vi tackar dem alla – här utan namns nämnande. För återstående brister och oklarheter bär vi självklart det fulla ansvaret.</p>
<p class="linespace">&#160;</p>
<p class="noindent">Lidingö, Skattungbyn, Göteborg<br/>den 23 april 2010</p>
<p class="noindent"><i>Göran Bäckstrand<br/>Kåre Olsson<br/>Emin Tengström</i></p>
</body>
</html>
       
   
  
          
         
           
         
     